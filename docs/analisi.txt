Analisi:
L’esercizio richiedeva di memorizzare i pazienti, includendo le informazioni anagrafiche e la descrizione della propria situazione clinica, che può variare nel tempo.
Per questo motivo, abbiamo creato una tabella chiamata “Paziente”, contenente tutti i dati anagrafici: id (come chiave primaria), codice fiscale, nome, cognome, data di nascita e sesso.
Successivamente, per memorizzare lo storico della situazione clinica, abbiamo creato la tabella “Diagnosi”, dove ogni record rappresenta un evento clinico legato a un paziente in una data specifica.
La tabella contiene un ID univoco per ogni diagnosi e la data in cui è stata registrata. La relazione tra paziente e diagnosi è di tipo 1 a N; quindi, nella tabella Diagnosi è presente una chiave esterna “ID_Paziente” che si riferisce al paziente.
Ogni diagnosi può essere effettuata presso un ospedale, perciò è stata creata anche la tabella “Ospedale”, contenente un ID univoco, il nome della struttura e l’indirizzo. N diagnosi possono essere effettuate nello stesso ospedale, ma ogni diagnosi è associata a un solo ospedale; quindi, nella tabella Diagnosi troviamo anche una chiave esterna “ID_Ospedale”.
Infine, per rappresentare i quesiti diagnostici (cioè i sospetti o le problematiche cliniche), abbiamo creato una tabella “Quesito_Diagnostico” con un ID e una descrizione.
Poiché una diagnosi può avere più quesiti, e lo stesso quesito può comparire in più diagnosi, abbiamo inserito una tabella associativa “Diagnosi_Quesito” per gestire questa relazione molti-a-molti, usando come chiavi esterne l’ID della diagnosi e l’ID del quesito.
Infine, il database presenterà una tabella per gli account di amministrazione, che avrà, come campi, il nominativo dell'amministratore e le sue credenziali di accesso
